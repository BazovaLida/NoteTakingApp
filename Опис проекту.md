# Note Taking App 

## Опис проекту
Проект буде представляти собою веб-сервіс для створення нотаток. У ньому буде можливість створення необмеженої кількості вкладених сторінок та форматування тексту, вставки зображень, посилань.  
У користувачів буде можливість поширювати свої нотатки з іншим зареєстрованими та незареєстрованими користувачами за допомогою посилань.  

## Актуальність проекту
На наш погляд, наш продукт буде актуальним тому, що існуючі подібні веб-сервіси мають або обмежену кількість функцій, або повним набором функціоналу можна скористуватись лише за умови платної підписки.
Цей продукт буде актуальним для багатьох цілей. Студентам він може допомогти упорядковано та організовано вести конспекти та ділитися ними з іншими. Людям, що з відповідальністю відносяться до своєї роботи, буде зручно записувати будь-які нотатки щодо роботи у форматованому, зручному вигляді.

## Функціонал продукту
**Зареєстрованим** користувачам буде доступно функціонал створення та зберігання на сервері сторінок з форматованим текстом. Також у ці сторінки можно буде зберігати фотографії, документи, посилання створювати вкладені списки.

У кожної сторінки за замовчуванням буде заголовок та тіло сторінки. Ці елементи будуть автоматично змінюваними в базі даних. Текст усередені тіла сторінки буде підтримувати форматування. Форматування включає в себе виділення частини тексту жирним, курсивом, підкресленим, закресленим, зміна кольору тексту, зміна фону тексту та інши види форматуванm. 

Для **зареєстрованих** користувачів буде можливість поділитися сторінкою за допомогою звичайного посилання (зробивши сторінку публічною) або за допомогою спеціального посилання для форматування. 
Посилання для форматування буде дійсним протягом 24 годин. Перейшовши по ньому, будь-який користувач отримає доступ до редагування тіла сторінки. Коли якийсь користувач отримує доступ до редагування сторінки, його ім'я з'являється у списку редагувачів сторінки у власника. За допомогою нього можна закрити доступ на редагування сторінки.
Якщо власник зробить сторінку публічною (натиснувши відповідну кнопку на сайті), сторінка стане доступною для перегляду її вмісту за звичайним посиланням.Доступ на перегляд відкрито як для зареєстрованих, так і для незареєстрованих користувачів.

**Докладніше про можливості:**  
//todo

## Діаграми

Реєстрація:

![Реєстрація](/uml_diagrams/Register.png)


Вхід:

![Вхід](/uml_diagrams/Log_In.png)


Видалення сторінки:

![Видалення сторінки](/uml_diagrams/Removing_page.png)


Відкриття доступу до сторінки:

![Відкриття доступу до сторінки](/uml_diagrams/Sharing_page.png)


Додавання сторінки:

![Додавання сторінки](/uml_diagrams/Adding_page.png)


Закриття доступу до сторінки:

![Закриття доступу до сторінки](/uml_diagrams/Stop_sharing.png)


## Стек технологій

### Backend 
Серед розповсюджених мов програмування, що використовуються для backend-розробки: Python, Java, JavaScript та інші. Нижче наведено порівняльний аналіз цих мов:

**Python**  
Python - це мова програмування високого рівня, що підтримує об'єктно-орієнтовану, функціональну та процедурну парадигми програмування. Ця мова вважається легкою для вивчення та має високу швидкість розробки. Для Python існує велика кількість бібліотек та фреймворків. Швидкодія застосунків, розроблених на мові Python, поступається еквівалентним, розробленим на Java або JavaScript. Також недоліком є використання великих обсягів пам'яті та підвищена ймовірність виникнення помилок часу виконання, пов'язаних з динамічною типізацією змінних.

**Java**  
Java - це об'єктно-орієнтована мова програмування високого рівня. Застосунки, розроблені на мові Java, э крос-платформенними за рахунок Java Virtual Machine. Швидкодія вища за швидкодію Python, але трохи нижча від JavaScript. Java також має велику кількість бібліотек та фреймворків для веб-розробки. Час розробки довший від часу розробки на Python через підвищену складність мови, проте ймовірність виникнення помилок часу виконання менша.

**JavaScript**  
JavaScript (JS) - це об'єктно-орієнтована скриптова мова, створена для виконання у веб-браузерах для створення динамічних веб-сторінок. Також можливе використання JS для розробки серверної частини застосунків та має велику кількість бібліотек. Проте, ця мова все ж більше застосовується у front-end розробці.

**Остаточний вибір**  
Для нашого проекту ми обрали мову Java для backend-розробки, адже ця мова є крос-платформеною, що дозволить нам портувати проект і під Windows i під Linux, має досить високий показник швидкодії для мови високого рівня, а також не займе часу на вивчення, адже ми маємо досвід роботи з цією мовою. Також ми будемо використовувати Spring Boot, адже існує велика кількість довідкової інформації щодо даного фреймворку і ми також маємо досвід роботи з ним, отже зможемо зекономити витрати часу.

### Frontend  
Для нашого проекту ми будемо застосовувати стандартні мови такі як HTML та CSS, а також JS для забезпечення динамічних сторінок. Для десктоп-версій застосовуватиметься фреймворк JS Electron, який дозволяє розробляти інтерфейс десктоп-додатку за допомогою веб-технологій - HTML, CSS та JS. 
З огляду на те, що планується додаток для різних операційних ситстем, вибір Electron є доречним тому, що він дозволяє розробляти крос-платформені додатки без переписування коду. Це дозволить зберігти багато часу при розробці проекту та забезпечити однаковий інтерфейс на будь-якій платформі.

### База даних
Щодо баз даних, вибір робиться між двома основними типами баз даних - SQL (реляційна) та NoSQL (нереляційна). Відмінності між ними полягають у способу їх проектування, типах даних, що вони підтримують та способу зберігання цих даних.
Далі описано особливості застосування у проектах цих типів баз даних. 

**SQL DB**
* Потрібно забезпечити безпеку та надійність зберігання баз даних.
* Дані зберігаються у таблиці, до них наявні логічні вимоги, що мають бути визначені завчасно.
* Потрібна перевірена роками технологія, що доречно для великих проектів, що потребують технічної підтримки.

**NoSQL DB**
* Вимоги до даних нечіткі, або можуть змінитися під час зростання проекту.
* Важливо забезпечення швидкості обробки даних та маштабованість
* Для проекту є рамки щодо грошових ресурсів.
* Для проекту буде доречною підтримка вбудованого кешування

**Остаточний вибір**
Для проекту обрано нереліяційну базу даних, а саме MongoDB. Ця база даних є крос платформеною та документно-орієнтованою, що робить її найбільш доречною для нашого проекту. 

**Backend: Java, Spring Boot, Thymeleaf  
Frontend: JS, HTML, CSS.  
База Даних: MongoDB.**


## Timeline проекту

![Timeline](/uml_diagrams/Timeline.jpg)

