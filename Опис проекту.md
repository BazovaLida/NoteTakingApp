# Note Taking App 

## Опис проекту
Проект буде представляти собою веб-сервіс для створення нотаток. У ньому буде можливість створення необмеженої кількості вкладених сторінок та форматування тексту, вставки зображень, посилань. Отримані сторінки можна буде експортувати в форматі html, md або pdf.  
У користувачів також буде можливість ділитися своїми нотатками з іншим зареєстрованими та незареєстрованими користувачами за допомогою посилань.  
Також планується десктоп-версія додатку для Windows та Linux з використанням Electron.

## Актуальність проекту
На наш погляд, наш продукт буде актуальним тому, що існуючі подібні веб-сервіси мають або обмежену кількість функцій, або повним набором функціоналу можна скористуватись лише за умови платної підписки. Окрім цього десктоп-версія для Linux буде першою на ринку.   
Цей продукт буде актуальним для багатьох цілей. Студентам він може допомогти упорядковано та організовано вести конспекти таділитися ними з іншими. Людям, що з відповідальністю відносяться до своєї роботи, буде зручно записувати будь-які нотатки щодо роботи у форматованому, зручному вигляді. Завдяки функції багатьох вкладок сторінок у будь-якому місці, цей продукт буде актуальним для збори бази даних, наприклад, для написання книги письменникам.

## Функціонал продукту
**Зареєстрованим** користувачам буде доступно функціонал створення та зберігання на сервері сторінок з форматованим текстом. Також у ці сторінки можно буде зберігати фотографії, документи, посилання створювати вкладені списки та вкладені сторінки.

У кожної сторінки повинен бути головний заголовок. Після цього на ній можно створювати скільки завгодно абзаців. Кожний обзац матиме свій тип: звичайний форматований текст, заголовок, посилання на вкладену сторінку, посилання на сторонній сайт, чек-список, нумерований список, список без нумерації, абзац програмного коду, цитатний абзац. Текст у будь-якому типу абзацу, окрім посилання та абзацу програмного коду, буде підтримувати форматування. Форматування включає в себе виділення частини тексту жирним, курсивом, підкресленим, закресленим, зміна кольору тексту, зміна фону тексту. 

Для **зареєстрованих** користувачів буде можливість поділитися сторінкою за допомогою посилання. Таким чином користувач, у якого є посилання може змінювати сторінку так само як власник цієї сторінки, але без можливості створення та зміни вкладених сторінок. Власник може вимкнути доступ до своєї сторінки за посиланням або створити нове посилання. Також за потреби друкування сторінки власник може експортувати цю сторінку у форматі html, md або pdf в окремий файл. 


**Незареєстрованим** користувачам доступний функціонал створення однієй сторінки без вкладеності та зберігання її у форматі pdf. А також незареєстрованим користувачам доступна зміна сторінок за посиланням. Для збереження власної сторінки на сервері користувачеві потрібно зареєструватися на сервісі.

**Докладніше про можливості:**  
1. При створенні нового абзацу можна встановити для нього один з наступних типів:
    - звичайний текст (plain text)
    - заголовок (header) - один з трьох рівнів
    - роздільник (divider)
    - контрольний список (checklist)
    - маркований список (bullet list)
    - нумерований список (numbered list)
    - розгортуваний елемент (toggle)
    - цитата (quote)
    - вихідний код (source code)
    - посилання (link)
    - посилання на іншу існуючу сторінку того ж користувача (link to page)
    - таблиця (table)
    - математичний вираз (math equation)
2. При написанні абзацу, всередині нього можна включити:
    - посилання на іншу існуючу сторінку того ж користувача (link to page)
    - посилання на інший абзац поточної сторінки (link to paragraph)
    - вихідний код (source code)
    - математичний вираз (math equation)
3. На сторінці також можна додати:
    - нову, вкладену сторінку (page)
    - зображення (image)
    - згенеровані елементи:
      - зміст (table of contents)
      - шлях поточної сторінки (breadcrumb)
4. Для будь-якого абзацу (блоку) можна змінити колір фону.
5. Для будь-якого фрагменту тексту можна змінити його стиль, а саме:
    - виділити жирним
    - виділити курсивом
    - виділити підкресленням
    - виділити перекресленням
    - змінити колір тексту
    - змінити колір фону тексту

## Діаграми

Реєстрація:

![Реєстрація](/uml_diagrams/Register.png)


Вхід:

![Вхід](/uml_diagrams/Log_In.png)


Видалення сторінки:

![Видалення сторінки](/uml_diagrams/Remove_page.png)


Відкриття доступу до сторінки:

![Відкриття доступу до сторінки](/uml_diagrams/Share_page.png)


Додавання сторінки:

![Додавання сторінки](/uml_diagrams/Add_page.png)


Закриття доступу до сторінки:

![Закриття доступу до сторінки](/uml_diagrams/Stop_sharing_page.png)


## Стек технологій

### Backend 
Серед розповсюджених мов програмування, що використовуються для backend-розробки: Python, Java, JavaScript та інші. Нижче наведено порівняльний аналіз цих мов:

**Python**  
Python - це мова програмування високого рівня, що підтримує об'єктно-орієнтовану, функціональну та процедурну парадигми програмування. Ця мова вважається легкою для вивчення та має високу швидкість розробки. Для Python існує велика кількість бібліотек та фреймворків. Швидкодія застосунків, розроблених на мові Python, поступається еквівалентним, розробленим на Java або JavaScript. Також недоліком є використання великих обсягів пам'яті та підвищена ймовірність виникнення помилок часу виконання, пов'язаних з динамічною типізацією змінних.

**Java**  
Java - це об'єктно-орієнтована мова програмування високого рівня. Застосунки, розроблені на мові Java, э крос-платформенними за рахунок Java Virtual Machine. Швидкодія вища за швидкодію Python, але трохи нижча від JavaScript. Java також має велику кількість бібліотек та фреймворків для веб-розробки. Час розробки довший від часу розробки на Python через підвищену складність мови, проте ймовірність виникнення помилок часу виконання менша.

**JavaScript**  
JavaScript (JS) - це об'єктно-орієнтована скриптова мова, створена для виконання у веб-браузерах для створення динамічних веб-сторінок. Також можливе використання JS для розробки серверної частини застосунків та має велику кількість бібліотек. Проте, ця мова все ж більше застосовується у front-end розробці.

**Остаточний вибір**  
Для нашого проекту ми обрали мову Java для backend-розробки, адже ця мова є крос-платформеною, що дозволить нам портувати проект і під Windows i під Linux, має досить високий показник швидкодії для мови високого рівня, а також не займе часу на вивчення, адже ми маємо досвід роботи з цією мовою. Також ми будемо використовувати Spring Boot, адже існує велика кількість довідкової інформації щодо даного фреймворку і ми також маємо досвід роботи з ним, отже зможемо зекономити витрати часу.

### Frontend  
Для нашого проекту ми будемо застосовувати стандартні мови такі як HTML та CSS, а також JS для забезпечення динамічних сторінок. Для десктоп-версій застосовуватиметься фреймворк JS Electron, який дозволяє розробляти інтерфейс десктоп-додатку за допомогою веб-технологій - HTML, CSS та JS. 
З огляду на те, що планується додаток для різних операційних ситстем, вибір Electron є доречним тому, що він дозволяє розробляти крос-платформені додатки без переписування коду. Це дозволить зберігти багато часу при розробці проекту та забезпечити однаковий інтерфейс на будь-якій платформі.

### База даних



**Backend: Java, Spring Boot.  
Frontend: JS, Electron, HTML, CSS.
База Даних: MongoDB.**
